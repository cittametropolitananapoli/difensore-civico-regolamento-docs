CAPO I. DISPOSIZIONI GENERALI
-----------------------------

Art 1. Disposizioni generali
~~~~~~~~~~~~~~~~~~~~~~~~~~~~

1. Il presente Regolamento, redatto ai sensi delle leggi vigenti e
dell'articolo 47 dello Statuto della Città metropolitana di Napoli,
disciplina l'ufficio del Difensore civico.

2. È istituito presso la Città metropolitana di Napoli l’ufficio del
Difensore civico con il compito di

garante dell'imparzialità e del buon andamento dell’azione
amministrativa, anche in relazione ai suoi

organismi dipendenti o che risultino concessionari di pubblici servizi o
che esercitino a qualunque titolo funzioni pubbliche di competenza della
Città metropolitana di Napoli. Il Difensore civico agisce a tutela dei
diritti e degli interessi di qualsiasi soggetto individuale o
collettivo, residente nell'area metropolitana, interessato da
provvedimenti della Città metropolitana.

3. L'ufficio del Difensore civico è affidato a un cittadino, eletto
secondo le norme del presente regolamento, che organizza l'istituzione
ed il funzionamento dell'istituto di difesa civica per realizzare le finalità di interesse pubblico indicate dalla legge.

4. Il Difensore Civico non è sottoposto a alcuna forma di dipendenza
gerarchica o funzionale dagli organi della Città metropolitana ed è
tenuto esclusivamente al rispetto delle vigenti norme.

5. Al Difensore civico possono essere attribuite, mediante convenzione,
le funzioni di Difensore civico dei comuni della Città metropolitana,
assumendo la denominazione di “\ *Difensore civico territoriale*\ ”,
competente a garantire l’imparzialità e il buon andamento della pubblica

amministrazione, segnalando, anche di propria iniziativa, gli abusi, le
disfunzioni, le carenze e i

ritardi dell’amministrazione nei confronti dei cittadini.

Art 2. Ambiti di competenza - Esclusioni
~~~~~~~~~~~~~~~~~~~~~~~~~~~~~~~~~~~~~~~~

1. Non appartengono alla competenza del Difensore civico le azioni e le
controversie, comunque promosse o insorte, da concessionari ed
appaltatori di opere, forniture e servizi, da incaricati di prestazioni
professionali o di lavoro autonomo, i cui rapporti con i soggetti
suddetti siano regolati da contratti o convenzioni.

2. Non rientrano nelle competenze del difensore civico le materie
riservate dalle disposizioni vigenti alla contrattazione sindacale.

3. Il Difensore civico sospende ogni intervento sui fatti ove sia
intervenuta l’autorità giudiziaria.

4. Qualora l'oggetto dell'istanza rientri nella competenza di altri
enti, il Difensore civico ne informa il richiedente.

Art 3. Durata della carica
~~~~~~~~~~~~~~~~~~~~~~~~~~

1. Il Difensore Civico dura in carica 5 anni e non oltre la durata del
Consiglio metropolitano, può essere rieletto una sola volta.

2. Il difensore civico, nelle more della nomina del nuovo difensore
civico, continua ad esercitare le funzioni, nei limiti delle previsioni
della Legge 15 luglio 1994, n. 444.
