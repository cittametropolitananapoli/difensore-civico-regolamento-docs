CAPO II. NOMINA, REVOCA E DECADENZA DEL DIFENSORE CIVICO
========================================================

Art 4. Requisiti per l'elezione del difensore civico
====================================================

1. Il Difensore civico è scelto tra cittadini con formazione
giuridico-amministrativa, comprovata dal titolo di studio e
dall’esperienza professionale, che dia la massima garanzia di
indipendenza e competenza.

2. Il Difensore civico deve essere in possesso di laurea ante decreto
ministeriale 3 novembre 1999 n.509 o laurea magistrale o specialistica,
in materie giuridico – amministrative ed equipollenti, deve

avere compiuto il quarantesimo anno di età e deve essere residente in
uno dei comuni della Città

Metropolitana di Napoli.

3. Il Difensore civico deve, altresì, essere in possesso di comprovata
competenza nel campo del concreto funzionamento della pubblica
amministrazione, garantita da adeguata esperienza lavorativa

nell’ambito della P.A. o nei rapporti professionali con la P.A.”.

Art 5. Ineleggibilità e incompatibilità
=======================================

1. Il Difensore civico deve possedere i requisiti di eleggibilità e di
compatibilità previsti per la carica di consigliere comunale e
metropolitano.

2. L'istituto del Difensore civico è incompatibile, ed è motivo di
decadenza, con:

a) una carica pubblica elettiva;

b) chi ha ricoperto la carica di Sindaco, Consigliere o Assessore
comunale o consigliere metropolitano nei cinque anni precedenti;

c) chi, candidato alle ultime elezioni dei Consigli Comunali e del
Consiglio Metropolitano, non sia risultato eletto;

d) eventuali candidature alla carica di membro del parlamento, di
consigliere regionale,

metropolitano, provinciale e comunale, nonché membro di consiglio di
amministrazione di comunità montane o di direttore di aziende sanitarie
locali;

e) chi ricopre o ha ricoperto nei cinque anni precedenti la qualifica di
amministratore o dirigente di enti, istituti, unioni di Comuni, aziende
pubbliche o a partecipazione pubblica, nonché enti o

imprese che abbiano rapporti contrattuali con la Città metropolitana e,
comunque, ricevano da essa, e a qualsiasi titolo, sovvenzioni o
contributi;

f) l'esercizio di qualsiasi attività di lavoro autonomo o subordinato,
nonché' di qualsiasi attività

professionale o commerciale che costituisca l'oggetto di rapporti
giuridici con la Città metropolitana;

g) cariche, anche locali, all'interno di partiti politici, a movimenti
politici organizzati, organizzazioni sindacali e con ogni carica
pubblica;

h) l'essere magistrato in servizio;

i) l'essere dipendente della Città metropolitana di Napoli o società,
consorzi e istituzioni o aziende in cui essa è parte;

j) l’essere ministro di culto.

Art 6. Avviso pubblico per la nomina del Difensore civico
=========================================================

1. Il dirigente della struttura Supporto Organi Istituzionali,
responsabile del procedimento, almeno tre mesi prima della scadenza del
mandato o, nel caso di cessazione dalla carica per causa diversa dal
termine naturale del mandato, entro un mese dalla vacanza della carica
di Difensore, predispone apposito avviso pubblico con cui, nel termine
perentorio di trenta (30) giorni dalla pubblicazione all’Albo pretorio
*on line* dell’Ente, viene richiesta la presentazione delle candidature
alla carica di Difensore civico.

2. Il termine entro il quale devono essere prodotte apposite istanze,
unitamente ai requisiti richiesti dal presente regolamento, dovrà essere
adeguatamente pubblicizzato attraverso il sito web dell’Ente, sul BURC,
su un (1) organo di stampa scelto tra quelli a maggiore diffusione sul
territorio regionale e mediante affissione di avviso pubblico agli Albi
pretori dei comuni della Città Metropolitana di Napoli e dei Comuni
ricompresi nel territorio metropolitano.

3. Le istanze dovranno essere prodotte in carta semplice, su apposito
modello predisposto dall’Ente

contenente dichiarazioni sostitutive di certificazione e di atto
notorio, attestanti il possesso dei requisiti richiesti, e corredate dal
curriculum vitae.

Art 7. Commissione per l’istruttoria
====================================

1. L’istruttoria sulle istanze presentate sarà effettuata da una
apposita commissione, composta dal dirigente della struttura competente,
di cui al precedente art. 6, che la presiede e da n. 2 funzionari della
stessa struttura, di cui uno assume anche le funzioni di segretario.

2. La lista dei candidati va redatta sulla base delle candidature
pervenute in tempo utile e del possesso dei requisiti richiesti nel
bando ed è trasmessa, a corredo della proposta di deliberazione,
unitamente ai pareri di regolarità tecnica e contabile ex art. 49 TUEL,
al Sindaco – Presidente del Consiglio Metropolitano e al Segretario
generale per gli adempimenti di competenza.

Art 8. Nomina
=============

1. Il Difensore Civico è eletto a scrutinio segreto dal Consiglio
metropolitano con voto favorevole dei due terzi dei componenti il
Consiglio.

2. Se nessun candidato raggiunge la maggioranza richiesta, si procede a
una seconda votazione, con le medesime modalità.

3. Qualora la maggioranza di cui al precedente comma non venga
raggiunta, nella successiva sessione verrà eletto il candidato che avrà
ottenuto almeno la maggioranza assoluta dei componenti.

4. Il difensore civico entra in carica nei trenta (30) giorni successivi
alla nomina, previa verifica dei

requisiti di legge.

Art 9. Cessazione dalla carica
==============================

1. Il difensore civico cessa dalla carica, oltre che per il compimento
del periodo di durata previsto dallo statuto:

a) per revoca, verificandosi le condizioni di cui all’articolo 10;

b) per decadenza, verificandosi le condizioni di cui all’articolo 11;

c) per dimissioni, immediatamente efficaci, presentate dall'interessato
al protocollo generale

dell’Ente e delle quali il Consiglio metropolitano prende atto nella
prima seduta utile

Art 10. Revoca
==============

1. Il Difensore Civico può essere revocato per gravi violazioni di legge
o per motivi connessi con il mancato esercizio delle sue funzioni ovvero
straripamento nell'esercizio delle stesse o per documentata
inefficienza.

2. La revoca è proposta, con mozione motivata, da un numero di
Consiglieri pari ad almeno la maggioranza assoluta dei componenti.

3. La mozione va notificata al Difensore civico che entro 10 giorni
presenta al Consiglio metropolitano

le eventuali controdeduzioni. La mozione, unitamente alle
controdeduzioni presentate dal Difensore Civico, è inserita all'ordine
del giorno del primo Consiglio utile, ed è approvata con le maggioranze
previste all’art. 8, comma 3 del presente Regolamento.

Art 11. Decadenza
=================

1. L'incompatibilità, originaria o sopravvenuta, di cui all’art. 5 del
presente regolamento, comporta la

dichiarazione di decadenza dall'ufficio.

2. Il difensore civico può essere dichiarato decaduto per la
sopravvenuta incompatibilità o per una delle cause previste dalla legge
per i consiglieri comunali e metropolitani, se non fa cessare la
relativa causa entro venti giorni dalla contestazione della
incompatibilità.

3. Il Consiglio metropolitano pronuncia la decadenza del difensore
civico, approvandolo con le

maggioranze previste all’art. 8, comma 3 del presente Regolamento.
