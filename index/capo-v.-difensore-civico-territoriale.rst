CAPO V. DIFENSORE CIVICO TERRITORIALE
=====================================

Art 21. Convenzioni con i comuni.
=================================

1. I comuni ricompresi nel territorio metropolitano, mediante
convenzione, di cui al Capo V - art. 30 del TUEL, con la Città
Metropolitana di Napoli possono attribuire le funzioni del Difensore
Civico comunale al Difensore Civico metropolitano.

2. Il difensore civico metropolitano assume la denominazione di
*difensore civico territoriale* se gli sono attribuite funzioni del
difensore civico comunale. Tali funzioni non possono essere rifiutate.”.

Art 22. Funzioni del Difensore civico territoriale
==================================================

1. Il difensore civico territoriale è competente a garantire
l’imparzialità e il buon andamento della pubblica amministrazione,
segnalando, anche di propria iniziativa, gli abusi, le disfunzioni, le
carenze e i ritardi dell’amministrazione nei confronti dei cittadini.

2. Il servizio del Difensore Civico territoriale è gratuito per i
cittadini dei Comuni ricompresi nel territorio metropolitano.

3. La convenzione con il comune dovrà prevedere la durata della stessa,
nonché l’ambito di competenze, le funzioni, il diritto di accesso, i
provvedimenti, i rapporti con il Consiglio comunale e i rapporti con il
Segretario comunale o generale.

Art 23. Rimborsi
================

1. La convenzione dovrà prevedere il trattamento economico a favore del
Difensore Civico territoriale integrato nella misura massima del 25%
dell’indennità prevista per il Difensore civico metropolitano.

2. La convenzione dovrà prevedere il rimborso delle spese di viaggio
sostenute dal difensore civico territoriale per recarsi presso la sede
comunale.

3. I rimborsi per il trattamento economico e per le spese di viaggio del
Difensore civico territoriale saranno a carico dei Comuni, secondo
quanto stabilito nella Convenzione di cui al comma 1 del

presente articolo.

Il presente Regolamento, è pubblicato all'Albo pretorio *on line* per
quindici (15) giorni consecutivi ed entra in vigore decorsi dieci (10)
giorni dalla pubblicazione.
